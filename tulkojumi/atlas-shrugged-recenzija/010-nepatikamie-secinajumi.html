<!DOCTYPE html>
<html lang="lv">
  <head>
    <meta http-equiv="Content-type" content="text/html; charset=utf-8">
	<meta name="viewport" content="width=device-width, initial-scale=1">
	<link rel="stylesheet" href="style.css">
	<title>"Atlas Shrugged" recenzija: nepatīkamie secinājumi</title>
  </head>
  <body>
	<a href="https://web.archive.org/web/20170417061201/http://www.patheos.com/blogs/daylightatheism/2013/05/atlas-shrugged-unfortunate-implications/" target="_blank">Oriģināls</a>
	<h1>Nepatīkamie secinājumi</h1>
	<p>(1. daļa, 3. nodaļa)</p>
	<p>Jau teicu, ka Aina Renda, lai gan nekad nepalaiž garām iespēju pavēstīt mums, ka viņas tēli ir drosmīgi un varonīgi, tikai retu reizi parāda mums, ko viņi patiesībā dara ikdienā. Mums ir jāizsecina par viņas pasaules uzskatu un tā sekām praksē no mazajām detaļām, kas nejauši pavīd caur plaisām. Nākamā aina, kas ir ar Dagniju, ir piepildīta ar šādiem secinājumiem:</p>
	<blockquote>
		<p>Dagnijai Taggartai bija deviņi gadi, kad viņa nolēma, ka kādu dienu vadīs kompāniju <em>Taggart Transcontinental Railroad</em>. Viņa to sev pavēstīja, stāvot viena starp sliedēm un lūkojoties uz divām taisnām tērauda līnijām, kuras aizsniedzās tālumā. Tas, ko viņa juta, bija augstprātīga patika par to, kā dzelzceļš šķērso mežu: tas neiederējās senatnīgo koku vidū, starp zaļajiem zariem, kas sasniedza zaļo krūmāju un vientulīgos savvaļas ziedu dzinumus, - taču te tas bija.</p>
	</blockquote>
	<p>Ievēro Dagnijas "augstprātīgo patiku", domājot par to, kā dzelzceļš šķērso citādi neskarto mežu ("senatnīgos kokus"). Šķiet, ka var diezgan droši teikt - objektīvistu pasaulē nebūtu tādas lietas kā nacionālie parki. Jebkura savvaļas saglabāšana būs iespējama tikai bagāto zemes īpašnieku labsirdības dēļ - taču Rendas tēli izjūt 
	dominionistu labsajūtu par "zemes pakļaušanu", aizdambējot upes, veidojot raktuves un būvējot ceļus un dzelzceļus caur neskartām teritorijām. Pēc viņu domām, zemes gabals, ko apstrādājusi industrija un bizness, vienmēr ir labāks par neuzlabotu zemi.</p>
	<blockquote>
		<p>Viņai bija piecpadsmit, kad pirmo reizi ienāca prātā, ka sievietes nevada dzelzceļa kompānijas un cilvēkiem varētu būt iebildumi. Pie velna, viņa nodomāja - un nekad vairs par to neuztraucās.</p>
	</blockquote>
	<p>Uzslavēšu Rendu par vienu lietu: viņa konsekventi apraksta savus sieviešu tēlus kā tikpat spējīgus, motivētus un gudrus kā vīriešu tēlus. (Viņas seksa attēlojums ir pavisam kas cits, ko aplūkosim vēlāk.)</p>
	<p>Tomēr tam, kā viņa pievēršas seksisma, kaut kas pietrūkst. Proti, pietrūkst jebkāda īsta seksisma. Garāmejot pieminēta Dagnijas doma par to, ka sieviete nevar vadīt kompāniju; tad viņa to dara un nekas vairāk par to netiek teikts. Tas ir viss apjoms, ko grāmata velta diskusijai par aizspriedumiem. Dagnija nekad nesaskaras ar priekšnieku, kas viņai atsaka paaugstinājumu, jo vadīt dzelzceļu esot vīrieša darbs. Viņai nekad nav vadītāja, kas draudētu viņai ar atlaišanu, ja viņa nepiekritīs seksam. Faktiski viņa nekad nesaskaras ar šķēršļiem, kurus nevarētu pārvarēt ar vienkāršu izvēli strādāt smagāk.</p>
	<p>Tas saskan ar Rendas galveno ideju, ka viņas varoņu izturība un apņēmība spēj pārvarēt jebkurus šķēršļus. Taču tā nešaubīgi liek secināt, ka ikviens, kas nespēj paveikt to pašu <em>īstajā</em> pasaulē, noteikti ir slinks un nevēlas to pietiekami spēcīgi.</p>
	<p>Lai gan Renda pati to tā nepasniedz, šī ir tā pati primitīvā atruna, kas bieži tiek izmantota kā attaisnojums nomācošajam sieviešu un minoritāšu mazskaitlīgumam biznesa augstākajās aprindās. Arguments ir šāds - ja viņi būtu tikpat gudri un tikpat daudz pūlētos kā kompetentie, strādīgie baltie vīrieši, viņi tiktu atalgoti un paaugstināti tādā pašā apmērā! Tas nozīmē, ka sūdzēšanās par aizspriedumiem acīmredzot ir kaut kas, ko dara tikai slinkie izlaupītāji, jo viņi vēlās sagraut meritokrātiju un tikt paaugstināti viņu rases vai dzimumam, nevis snieguma dēļ.</p>
	<p>Taču realitāte ir tāda, ka brīvais tirgus nav pat tuvu perfektai meritokrātijai, jo praktiski neviens nav perfekts objektīvs vērtētājs. Strādniekus bieži atalgo, balstoties uz faktoriem, kam nav nekāda sakara ar talantu. Un ar šo neobjektivitāti ir ļoti grūti cīnīties, jo bieži tā ir neapzināta, ietekmējot cilvēku spriedumus pat tad, ja viņi galīgi neuztver sevi kā rasistus vai seksistus.</p>
	<p>Esmu jau agrāk <a href="https://web.archive.org/web/20170428020212/http://www.patheos.com/blogs/daylightatheism/2012/12/diversity-doesnt-just-happen-a-response-to-michael-shermer/" target="_blank">pieminējis dažus no šiem pētījumiem</a>: orķestri, kas veic "aklās" noklausīšanās ar kandidātiem, kas spēlē aiz priekškariem, atklāj, ka sieviešu mūziķu noalgošanas biežums spēcīgi pieaug. Sociālo zinātņu pētījumi, kuros izsūtīja lielu skaitu identisku CV, kuri atšķīrās tikai ar vārdu, noskaidroja, ka "baltiem" vārdiem tiek atzvanīts biežāk nekā "melniem" vārdiem un ka vīriešu kandidātu kompentenci novērtē augstāk un viņiem piedāvā lielākas algas nekā sievietēm. (Vēl viens piemērs par ko līdzīgu ir fakts, ka <a href="https://web.archive.org/web/20120815053842/http://www.gladwell.com/blink/blink_excerpt2.html" target="_blank">par vidējo garāki cilvēki ir dramatiskā vairākumā vadītāju amatos</a>, kas, acīmredzot, izriet no neapzinātā uzskata, ka garāks augums nozīmē labākas vadības prasmes.)</p>
	<p>Tāpat pastāv arī atklāti aizspriedumi. Tie nav tik bieži kā kādreiz bija, taču vēl aizvien dažreiz nonāk atklātībā kā, piemēram, 1990-ajos, kad <span style="color:red"><em>Texaco</em> vadītājus ierakstīja</span> jokojam par kompānijas darbinieku nolīgšanas politiku, - par to, "kā visas melnās želejas konfektes šķiet pielīmētas pakas apakšai". Paredzamā kārtā sekoja liela tiesas prāva, ko brīvā tirgus <span style="color:red">Ludviga fon Mīzesa Institūts</span> nosauca par "laupīšanu" un "juridisku rasu grautiņu" un par ko uzrakstīja šo, acīmredzot, godīgo teksta fragmentu:</p>
	<blockquote>
		<p>Pieņemsim, ka melnādainie kā grupa kāpj pa korporatīvajām kāpnēm lēnāk nekā baltādainie. Ir daudzi iespējamie šī fakta izskaidrojumi, nevis tikai gigantiska sazvērestība ar mērķi noturēt melnādainos viņu vietā.</p>
	</blockquote>
	<p>Var ievērot, ka viņi neizskaidro, kas ir šie citi, ne-rasisma izskaidrojumi.</p>
	<p>Tāpēc libertāriešiem ir reputācijas problēmas. Pārāk bieži viņi tik ļoti cenšas pavēstīt, ka viņu lielākās rūpes ir par bagātu biznesa īpašnieku tiesībām būt aizspriedumainiem un ka viņiem nav nekādu simpātiju pret cilvēkiem, kas cieš no netaisnīgas diskriminācijas. Patiesībā viņi bieži argumentē, ka diskriminētajiem būtu jāvaino pašiem sevi par gadsimtiem krājušos aizspriedumu nepārvarēšanu ar pašu spēkiem. Persona, kas <em>tiešām</em> ticētu meritokrātijai, atbalstītu mēģinājumus ar likumu palīdzību ierobežot kaitīgu diskrimināciju, lai jebkuras rases vai dzimuma talanti sasniegtu virsotnes. Vēršanās pret šiem mēģinājumiem pavēsta, ka viņi atbalsta greizo esošo stāvokli ar sieviešu un minoritāšu ieguldījumu nepietiekamu novērtēšanu.</p>
  </body>
</html>
