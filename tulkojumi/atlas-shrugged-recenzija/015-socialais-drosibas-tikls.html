 <!DOCTYPE html>
<html lang="lv">
  <head>
    <meta http-equiv="Content-type" content="text/html; charset=utf-8">
	<meta name="viewport" content="width=device-width, initial-scale=1">
	<title>"Atlas Shrugged" recenzija: sociālais drošības tīkls</title>
  </head>
  <body>
	<a href="https://web.archive.org/web/20170417061201/http://www.patheos.com/blogs/daylightatheism/2013/07/atlas-shrugged-the-social-safety-net/" target="_blank">Oriģināls</a>
	<h1>Sociālais drošības tīkls</h1>
	<p>(1. daļa, 4. nodaļa)</p>
	<p>Šīs nodaļas sākumā ir daži sižeta pavērsieni, kuriem ātri pārskriešu. Mēs uzzinām, ka Dagnijai kļūst grūti uzturēt <em>Taggart Transcontinental</em> darbību, jo biznesa partneri sāk kļūt neuzticami:</p>
	<blockquote>
		<p>Viņa atgriezās no brauciena uz <em>United Locomotive Works</em> rūpnīcas Ņūdžersijā, kur bija devusies satikt kompānijas prezidentu klātienē. Viņa bija uzzinājusi neko: nedz aizkavēšanās iemeslus, nedz arī kādas norādes par datumu, kad būs gatavas <em>Diesel</em> lokomotīves.</p>
	</blockquote>
	<p>Tikmēr nabaga traģiskas Eddijs Villers pavēsta viņai, ka Maknamara, viņu labākais partneris, ir noslēpumaini beidzis uzņēmējdarbību un izgaisis:</p>
	<blockquote>
		<p>Eddijs sacīja, "Viņš pameta veselu bagātību vērtu līgumu kaudzi. Viņam bija saraksts ar klientiem nākošajiem trijiem gadiem…" Viņa neko neteica. Viņš piebilda zemā balsī, "Es nebūtu izbiedēts, ja to spētu saprast… Bet notikums bez jebkāda iespējama izskaidrojuma…"</p>
	</blockquote>
	<p>Maknamara ir pēdējais pazudušu cilvēku sarakstā, kurā ir arī Ričards Hallejs, Dagnijas mīļākais komponists, kas beidza savu karjeru un pazuda no sabiedrības dienu pēc savas pēdējās operas "Faetons" beidzamā izpildījuma. (Halleja operā <a href="https://en.wikipedia.org/wiki/Pha%C3%ABton" target="_blank">Faetonam izdodas pārbraukt ar saules kaujas ratiem pāri debesīm</a>, neizraisot katastrofu un nemirstot no Zeva rokas kā oriģinālajā grieķu mītā. Šis man vienmēr atgādina <a href="https://en.wikipedia.org/wiki/Love_Story_(Taylor_Swift_song)" target="_blank">Teilores Sviftas dziesmu, kas izlabo "Romeo un Džuljeta" beigas uz laimīgām</a>.)</p>
	<p>Mēs arī uzzinām, ka Meksikā, ko tagad sauc par "Meksikas Tautas Republiku", valdība ir konfiscējusi San Sebastjana Līniju un vara raktuves, kurām tā plānoja pievienoties, pamatojot <a href="013-valdosa-skira.html" target="_blank">Dagnijas pretestību tās būvēšanai</a> un nodrošinot pamatīgus zaudējumus Džimam Taggartam un Orrenam Boilam. Abi ir nikni, ka viņu naudas ieguldīšana Francisko D'Ankonia biznesā nav devusi viņiem drošo peļņu, ko viņi jūtās pelnījuši ("Vai viņš padosies dažiem sombrero galvām politiķiem ar kaut kādu rīkojumu?", retoriski uzstāj Džims. Nav skaidrs, vai mums šis rasisms ir jāuztver kā papildus pierādījums viņa zemiskumam).</p>
	<p>Taču lielākais pavērsiens šajā nodaļā ir tas, ka Nacionālā Dzelzceļu Alianse nobalso par noteikumiem, sauktiem par "Noteikumi Pret Destruktīvu Konkurenci", un paziņo, ka ikvienā valsts apgabalā būs atļauts darboties tikai vienai dzelzceļa kompānijai, izvēloties vecākos un lielākos dzelzceļus. Tā rezultātā tiks slēgts <em>Taggart Transcontinental</em> galvenais sāncensis <em>Phoenix-Durango</em>, kas šobrīd apkalpo industrijas Kolorado un ar kuru sacenšoties Dagnija <a href="004-intelektualais-ipasums.html" target="_blank">centās pārbūvēt Rio Norte Līniju</a>.</p>
	<p>Kad Dagnija uzzina no apmierinātā Džima par šo noteikumu pasludināšanu, viņa ir saniknota uz viņu un aizsteidzas satikt <em>Phoenix-Durango</em> prezidentu Danu Konveju. Konvejs <em>kādreiz bija</em> viens no labajiem kapitālistiem - mēs to zinām, jo viņam ir "cīnītāja seja" un viņam rūp tikai un vienīgi dzelzceļa kompānijas pārvaldīšana un naudas pelnīšana: "Visa šī cilvēcisko centienu sfēra… bija viņam pilnīgi vienaldzīga; viņā nebija ne druskas no tā, ko cilvēki sauca par kultūru". Bet, kad Dagnija uzstāj, lai viņš cīnītos pretī, viņa uzzina par viņa padošanos:</p>
	<blockquote>
		<p>"Nekad dzīvē neesmu lauzis savu vārdu," viņš monotoni noteica. "Man nerūp, ko izlemj tiesas. Esmu apsolījis pakļauties vairākumam. Man ir jāpakļaujas."</p>
	</blockquote>
	<blockquote>
		<p>"Tas nav par tevi, tas ir… Dan," viņa negaidot sacīja. "Es ceru, ka tu zini - ne jau tevis dēļ es vēlējos palīdzēt tev cīnīties."</p>
		<p>Viņš pasmaidīja; tas bija neliels, draudzīgs smaids. "Es zinu," viņš teica.</p>
		<p>"Tas nav žēlums vai labdarība, vai jebkāds cits tamlīdzīgi pretīgs iemesls. Klau, es biju iecerējusi dot tev vēl nepieredzētu pretsparu, tur Kolorado. Es biju iecerējusi atņemt tev biznesu un piespiest tevi pie sienas un iznīdēt tevi, ja būtu nepieciešams… Es būtu cīnījusies ar tevi un, ja spētu izveidot savu dzelzceļu labāku par tavējo, es būtu tevi sagrāvusi bez jebkāda satraukuma par tavu likteni."</p>
	</blockquote>
	<p>Atceries, ko teicu grāmatas sākumā: Dagnija ir viena no varoņiem, tāpēc viņas attieksmi mums jāuztver kā drosmīgu un varonīgu, un atbalstāmu. Nav iespējams par šo atgādināt pārāk bieži.</p>
	<p>Es neesmu pret konkurenci kā tādu. Cilvēkiem būtu jāļauj lemt par viņu naudas izlietojumu, un, ja kāds uzņēmums piedāvā labāku produktu nekā cits, tad es izvēlēšos tērēt naudu tajā. Šāda sacensība ir pamats visiem kapitālisma labumiem: jaunām un labākām metodēm, kā arī lielākai efektivitātei tajā, par ko viss jau skaidrs. Taču, domājot par šiem labumiem, ir jāņem vērā arī cilvēciskās izmaksas: ekspluatēti cilvēki, kas zaudē savu iztiku un cieš no nabadzības un trūkuma.</p>
	<p>Taču Rendas skatījumā, šķiet, šis nav defekts. Viņa attiecas pret to, ka jābūt konkurencei, kā pret kosmosa likumu - ne tādēļ, ka tas dotu labumu ikvienam sabiedrībā vai būtu visefektīvākais resursu sadales veids, bet gan tāpēc, ka tas ir <em>pareizi</em>, ka labākais uzņēmējs bez žēlastības aprij un iznīcina vājākos (atceries, ka viņa līdzjūtību un žēlumu uzskata par "pretīgām" emocijām). Viņas attieksme ir kā personificēts džungļu likums.</p>
	<p>Ironiskā kārtā šī nežēlīgā kapitālisma filosofija ir neracionāla un neproduktīva. Ja tu vēlies, lai cilvēki riskētu, labākais veids tā panākšanai ir izveidot sociālo drošības tīklu, kas garantē minimālo dzīves standartu ikvienam sabiedrībā. Tādā veidā potenciālais inovators zinātu - ja tu uzsāc biznesu un tas piedzīvo neveiksmi, nebūs tā, ka tu zaudē itin visu un beigās kļūsti par pilnībā sagrautu, salauztu un izbadējušos sabiedrības padibeni. Šāda perspektīva pilnīgi droši ikvienā atvēsinātu uzņēmēja garu.</p>
	<p>Ja Renda to neredz, tas ir tādēļ, ka viņas filosofija - gandrīz kā <a href="https://web.archive.org/web/20160826221604/http://www.patheos.com/blogs/daylightatheism/2007/04/the-secret" target="_blank"><em>The Secret</em></a> filosofija – apgalvo, ka ikviens nešaubīgi saņem to, ko ir pelnījis, un ka cilvēki, kas riskē īstenā varonīgas apņēmības garā, nekādi nevar piedzīvot neveiksmi. Atceries, kā viņa pārrakstīja stāstu par Faetonu: sākotnējais mīts bija brīdinājums par to, ka nevajag uzņemties to, kam neesi gatavs, bet viņa to pārvērš par apgalvojumu, ka ikviens var sasniegt jebko, ja vien patiešām vēlas. Kā ar Denu Konveju, vienīgais neveiksmes cēlonis ir padošanās. Ja tu <em>sāc</em> ar šādu aksiomu, tad ir viegli redzēt, kāpēc nav vajadzības pēc sociāla drošības tīkla. Taču kādi pierādījumi varētu novest tevi pie slēdziena, ka tā darbojas visums?</p>
  </body>
</html>
