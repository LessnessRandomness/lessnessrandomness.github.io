[1. daļa. Kā spāņi izgudroja melno rasi un rasē balstītu verdzību]

Šeit man vajadzēs kādu brīdi, lai apspriestu slavenās 'Casta' gleznas no 18. un 19. gadsimta. Tu varbūt esi tās jau redzējis. Daži vēsturnieki pārspīlēja šo gleznu nozīmīgumu, tā rezultātā ticot, ka spāņu koloniālā sistēma darbojās ar, godīgi sakot, smieklīgi sarežģītu sistēmu, balstītu rasu hierarhijā, kas aprakstīja ikvienu iespējamo rasu sajaukumu un diskriminēja pret katru atšķirīgos apmēros. Taču realitātē šīs gleznas bija tikai mākslas darbi, kurus bija pasūtījušas ar rasi apsēstas elites, nevis liecības par patiešām eksistējušu sociālu vai likumisku hierarhiju. Tas kļūst daudz acīmredzamāk, kad palūkojamies ciešāk. Visslavenākajā 'Casta' gleznā 15. kategorija ir burtiski nosaukta "Es tevi nesaprotu", padarot skaidru, ka šo darbu, visticamāk, jau pašā sākumā nebija jāuztver pārlieku nopietni. Daži jēdzieni šajās gleznās tika lietoti bieži - piemēram, 'Mulato', lai aprakstītu melnā un spāņa pāra bērnu, vai 'Mestizo', lai aprakstītu indiāņa un spāņa pāra bērnu. Galvenais te ir tas, ka nepastāvēja vērā ņemama oficiāla kastu sistēma, kas bija balstīta tādā kategoriju pārpilnībā, kas aprakstītu ikvienu iespējamo rasu sajaukšanās pakāpi. Jā, spāņu Amerikā bija kastu sistēma, taču praksē tā bija daudz vienkāršāka. Vissvarīgākās kategorijas bija spāņi, parasti nozīmējot eiropiešus vai vismaz kādu ar jauktu eiropiešu un indiāņu rasi, ko bija pieņēmusi viņu ģimenes spāņu puse, kas bija kulturāli spānis un kas dzīvoja starp spāņiem. Bija ļoti, ļoti izolēti izņēmumi sākumā, taču ar laiku izveidojās sociāla izpratne jeb šis apzīmējums sāka saistīties ar gaišu ādas krāsu un balto rasi. Par to mēs padziļināti spriedīsim vēlāk. Tad 'Mestizo', kas nozīmēja jauktas rases eiropiešu indiāņus, kas nebija pieņemti kā pilnvērtīgi spāņi, taču parasti vienalga dzīvoja starp tiem. Indiānis nozīmēja ikvienu ar indiāņu senčiem, kas bija kulturāli indiānis un dzīvoja starp tiem. Un melnais, kas nozīmēja ikvienu ar melno afrikāņu senčiem. Lai gan melno cilvēku apzīmēšanai tikai izmantota dažādi termini, balstoties uz pakāpi, kādā viņu senči bija melni, piemēram, 'Casta' un 'Mulatto', - viņi visi bija pakļauti ļoti līdzīgai likumiskai un sociālai apspiešanai, jo viņus tomēr uzskatīja par netīriem. No šīm kategorijām melnie bija vienīgie, par kuru uzskatīja, ka tā aptraipa asinis savienībā ar citu pārstāvjiem. Tātad bērni ar vismaz vienu vecāku, kam bija zināmi afrikāņu senči, bija legāli nolemti visaptverošas diskriminācijas dzīvei. Tā tas bija līdz pat pašām spāņu imperiālās valdīšanas beigām. Tagad es izskaidrošu, kā tas patiesībā notika; process, kas bija pilnīgi negrozāmi saistīts ar verdzību un ar iepriekš minētajiem pagātnes notikumiem. Pēc tam, kad tika pasludināti likumi par to, ka indiāņi faktiski ir vecie kristieši un ka tātad tehniski ir atcelta indiāņu verdzība, spāņu autoritātes ar steigu meklēja, ar ko viņus aizvietot, jo maksāt saviem strādniekiem viņi patiešām, patiešām nevēlējās. Ietekmējušies no savu portugāļu kaimiņu nesenās iesaistīšanās afrikāņu vergu tirdzniecībā, viņi izšķīrās par labu senajai melno afrikāņu paverdzināšanas praksei. 16. gadsimta gaitā pat tie, kas bija nelokāmi Ameriku pirmiedzīvotāju cilvēcības aizstāvji, kas varonīgi cīnījās pret to piedzīvotajiem pāridarījumiem no spāņu koloniālās sistēmas puses, reti (ja vispār) izrādīja tādu pašu humanitāru dedzību, aizstāvot paverdzinātos melnos afrikāņus. Pats redzamākais piemērs ir [Bartolomé de las Casas], izcils spāņu priesteris. Viņa argumenti bija nozīmīgi katoļu baznīcas un spāņu monarhu pārliecināšanā, ka jāpieņem iepriekš minētās reformas, kas bija vērstas uz indiāņu likumīgā statusa uzlabošanu. Tas nav pārspīlēti teikt, ka bez viņa spāņu kolonizācija būtu bijusi vēl daudz brutālāka nekā tā jau bija. Un tomēr viņš 1518. gadā argumentēja, ka indiāņu vergus vajadzētu vienkārši aizvietot ar afrikāņu vergiem, un viņš tobrīd šajā idejā neredzēja nekādas problēmas. Vienprātība bija vispārēja, un melnie, kā tos tagad sauca, bija praktiski bez aizstāvjiem. [Las Casas] apmēram dekādi vēlāk atteicās no savas nostājas. Viņš argumentēja, ka viņu bija maldinājuši, likuši noticēt tam, ka portugāļu, no kuriem Spānija šajā agrīnajā periodā pirka vairumu savu vergu, nolaupītie un paverdzinātie afrikāņi bija sagūstīti tā sauktajos "taisnīgajos karos" un viņiem tikusi piedāvāta iespēja pāriet kristietībā, no kuras viņi atteikušies. Viņš vēl aizvien izmantoja klasisko reliģisko verdzības pamatojumu neatkarīgi no rases, taču kaitējums tad jau bija izdarīts. Melnie vergi tika importēti spāņu Amerikās masveidā, un veidojās nu vairs neizlabojami sociāli un likumiski pamatojumi afrikāņu paverdzināšanai. Tā rezultātā izplatījās rasistiskais priekšstats par melno rasi, un spāņi jau lūkojās uz afrikāņu vergiem kā uz nevērtīgiem cilvēkiem, kas bija derīgi tikai un vienīgi piespiedu darbam uz visu dzīvi. Taču [de las Casas], kad viņš mainīja savas domas par afrikāņu verdzību, bija paudis ļoti labu argumentu, ko viņa laikabiedri uztvēra nopietni - esošajos likumos, ne ebreju, ne kristiešu un ne musulmaņu, nebija pamata beznosacījumu melno afrikāņu paverdzināšanai, vienalga cik mazvērtīgāki viņi it kā bija vai nebija. Ja viņi bija kristieši vai bija pārgājuši kristietībā, likums skaidri vēstīja, ka viņi ir jāatbrīvo. Un turklāt, lielākā daļa no viņiem, gluži tāpat kā indiāņi, nekad nebija dzirdējuši par Kristu pirms kontakta ar eiropiešiem un tātad nevar tikt tiesāti par savu neticību. Loģiski viņus būtu jāuztver kā ar tīrām asinīm un tātad par līdzvērtīgiem vecajiem kristiešiem, gluži kā bija ar indiāņiem. Tātad [de las Casas] argumentēja, ka desmitiem tūkstošu vai pat simtiem tūkstošu afrikāņu vergu, kas tai agrīnajā brīdī jau bija nogādāti Amerikās, patiesībā bija nelikumīgi paverdzināti pat pēc pilnīgi nejēdzīgajiem un barbariskajiem spāņu impērijas 16. gadsimta likumiem. Un viņam bija pilnīga taisnība. Tā bija liela problēma spāņu monarhiem, viņu baznīcas autoritātēm un vergturiem, kas visi vēlējās likumiski nodrošināt nepārtrauktu masveida afrikāņu verdzības praksi. Tāpēc viņiem nācās papūlēties, lai izdomātu konkrētus likumus, kas attiektos tikai uz melnajiem afrikāņiem un viņu pēctečiem. Viņi izlēma izmantot Bībelē minēto Hama lāstu, kas patiesībā bija lāsts viņa dēlam Kānaānam. Bībelē Noass nolād Kānaānu, lai sodītu viņa tēvu, jo viņš raudzījās uz Noasa kailumu. Kad Noass uzzina par notikušo, viņš esot bijis nikns. "Lai nolādēts Kānaāns! Zemākais no vergiem viņš būs saviem brāļiem." Tātad, par nepiedodamo, neaprakstāmo noziegumu, ko paveica viņa tēvs - palūkojās uz peni - Noass nolādēja Kānaānu būt par zemāko no vergiem, kam lemta kalpība visiem pārējiem dieva bērniem. Šis fragments acīmredzami ir ļoti auglīgs interpretācijām. Un interpretēts tas tika. Ebreju, musulmaņu un kristiešu teologi visi vaicā vienādus jautājumus. Vai tas nozīmē, ka Kānaāna pēcnācēji arī ir šādi nolādēti? Ja tā, kas viņi ir? Un, tā kā Bībele saka, ka Kānaānam jābūt vergam saviem brāļiem, un pārējā cilvēce ir, domājams, lielākoties minēto brāļu pēcnācēji, vai tas nedotu pārējiem dieva bērniem jeb mums tiesības paverdzināt viņa pēcnācējus, neraugoties ne uz ko? Bībelē nav paskaidrots, kas mūsdienās būtu Hama un Kānaāna pēcteči, kā arī tā nemin tādas konkrētas lietas kā ādas krāsa, piemēram, melna vai balta, un tas pieļauj vēl vairāk interpretācijas. Ar pietiekamu mentālo piepūli to varētu izmantot, lai atļautu gandrīz ikviena paverdzināšanu, un tā tas tika, kad es to tā pasaku, šķietami neizbēgami attiecināts uz melnajiem afrikāņiem. Agrākā liecība par šādu pielietojumu nāk no 1100-ajiem gadiem, kad ebreju rakstnieks, kas dzīvoja musulmaņu pasaulē, atzīmēja, ka daži saka - melnie ir vergi Noasa lāsta dēļ. Šoreiz vairs nebija nekādas praktiskas problēmas, kas daļēji motivēja spāņus uzlabot indiāņu likumisko statusu. Un bailes no mūžīgām ciešanām ellē par netaisnīgu kristiešu vai potenciālo kristiešu paverdzināšanu tika novērstas, izmantojot šo Bībeles pamatojumu. Tātad viņi izmantoja šo precedentu, kas apgalvoja, ka melnos afrikāņus Noass ir nolādējis būt par mūžīgiem vergiem un tātad viņi nekad nevarēs būt īsti kristieši, vai ne? Izmantojot šo kroplo loģiku, reliģiskie likumi, kas liedza paverdzināt kristiešus, neattiektos uz viņiem, kas padarīja viņus par pastāvīgiem iedzimtiem vergiem. Pāriešana kristietībā nu vairs nenodrošināja viņiem brīvību. Vienīgais legālais veids, kā melnam afrikāņu vergam iegūt brīvību spāņu kolonijās, būtu tad, ja īpašnieks viņu brīvprātīgi atbrīvotu. Un pat tad viņš vēl aizvien saskartos ar visuresošu likumisku diskrimināciju. Tātad agrīnajos 1600-os gados katoļu baznīcas Meksikas atzarojuma propaganda pārliecināja ļoti vareno spāņu inkvizīciju apzīmogot melnos afrikāņus kā netīrus, izmantojot jau pastāvošu asins tīrības sistēmu, lai pārvērstu neformālās idejas par iedzimtu piederību melnai rasei un iedomāto melno afrikāņu mazvērtīgumu par oficiālu ideoloģiju. Atšķirībā no ebreju un musulmaņu pēcnācējiem, viņus neuzskatīja par netīriem viņu priekšteču reliģisko uzskatu dēļ, bet gan vienkārši viņu ādas krāsas, sejas vaibstu un matu tipa dēļ - balstoties bibliskā mītā. Šī iedzimta nepārvarama pārmantojama mazvērtīguma oficiāla sasaistīšana ar virspusējām fiziskām pazīmēm visās praktiskās nozīmēs pabeidza melnās rases izgudrošanu. Tā radās jēdziens, ko acīmredzami radīja vergturu sabiedrības, lai nostiprinātu melno afrikāņu verdzības praksi. Tomēr īsto plašāku sistemātisku rasistisku iekārtu, kas ietvertu vairāk nekā vienu vai divas cilvēku grupas, vēl bija jāizgudro. Šāda attīstība notiktu drīz pēc tam, izgudrojot balto rasi un baltumu. Pretstatā idejai par melno rasi, kas bija izgudrota, lai nolemtu konkrētu cilvēku grupu nepārvaramai nonākšanai pašā sociālās hierarhijas apakšā, baltā rase bija veids, kā skaidrāk definēt, kas tieši atrodas tās virsotnē. Tas vispirms notika citas koloniālās amerikāņu sabiedrības kontekstā, kur atšķirīgu apstākļu dēļ šī ideja bija daudz noderīgāka.
