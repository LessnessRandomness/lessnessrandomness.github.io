<!DOCTYPE html>
<html>
	<head>
		<meta http-equiv="Content-type" content="text/html; charset=utf-8">
			<meta name="viewport" content="width=device-width, initial-scale=1">
				<title>Vai Agnese Irbe ir homofobe?</title>
			</head>
			<body>
				<h1 id="vai-agnese-irbe-ir-homofobe">Vai Agnese Irbe ir homofobe?</h1>
				<blockquote>
					<p>[…] sociālās zinības pēdējo 30–40 gadu laikā ir
apkopojušas daudz pētījumu, kas ar objektīviem datiem var parādīt, ka
sociālās struktūras degradācija tieši ģimeņu lomā kaitē bērniem. Tā
samazina viņu kopējo skaitu, samazina bērnu vitalitāti, rada viņiem
psiholoģisku trauslumu, ja viņi, piemēram, tiek pamesti, vecākiem
šķiroties, kā rezultātā viņiem pašiem vēlāk ir grūtāk nodibināt
stabilas, abpusēji apmierinošas, harmoniskas attiecības.</p>
				</blockquote>
				<blockquote>
					<p>Labāk klājas bērniem, kuri auguši laulātu vecāku ģimenē kopā ar
bioloģiskajiem vecākiem. Tas ir viens no argumentiem, kuru gribam
uzsvērt, formulējot argumentus par labu sociālajam konservatīvismam. Tas
nozīmē iestāties pret ģimenes jēdziena devalvāciju, tostarp pret
partnerības likumprojektiem, kas tagad ir apturēti un par kuriem,
iespējams, tiks rīkots referendums.</p>
				</blockquote>
				<p>(No <a href="https://www.delfi.lv/193/politics/56203440/dzimstibas-raditajiem-nepieciesams-dubultoties-jau-nakamgad-saruna-ar-konservativas-domas-neseju-agnesi-irbi">Delfi
intervijas</a>)</p>
				<blockquote>
					<p>[…] pastāv vēl tādas pāru kopdzīves formas, kuras nekļūs par laulību
objektīvu apstākļu dēļ. Laulība pēc savas jēgas un būtības ir iespējama
un augstākā mērā nozīmīga tikai starp pretējā dzimuma personām.
Attiecīgi viena dzimuma cilvēki savā konkrētajā partnerībā nekad
neizveidos ģimeni. Viņi kā indivīdi to varētu izveidot, ja izšķirtos un
nodibinātu attiecības ar pretējā dzimuma partneriem. Tas, ka viņi to
nevēlas un redz to sev kā absolūtu neiespējamību, pat skandalozu
absurdu, neko nemaina.</p>
				</blockquote>
				<blockquote>
					<p>…</p>
				</blockquote>
				<blockquote>
					<p>Valstij arī nav nekādas daļas un darīšanas gar nepareizu seksuālo
orientāciju – vai orientāciju vispār. Starp citu, visi saprot, kāda
orientācija ir pareiza un kāda ir nepareiza, visi arī saprot, kādu mērķi
tā pilda un kālabad noteikta veida savienību, proti, laulību, valsts
aizstāv un atbalsta.</p>
				</blockquote>
				<p>(No <a href="https://telos.lv/velreiz-par-gimenem-likumiem/">Telos
raksta</a>)</p>
				<p>Jā, viņa ir homofobe. Doh, tas ir acīmredzams. :D Aiz it kā
intelektuāliem argumentiem paslēptā neiecietība vienkārši tek ārā pa
ausīm. Gan šajos rakstos (to fragmentos), gan arī citos. Varu piemeklēt
vēl un vēl.</p>
				<ol type="1">
					<li>
						<p>Sociālais konservatīvisms šai sakarā šķitīs adekvāts tikai šīs
ideoloģijas piekritējiem. Tas, ko pētījumi rāda, ir - bērniem ir
nepieciešama mīloša, stabila vide, un to spēj nodrošināt gan pretējā
dzimuma pāri, gan viendzimuma pāri. Tie abi vienādi var veidot
ģimenes.</p>
					</li>
					<li>
						<p>“Laulība” nav, piemēram, fizikas jēdziens, bet gan šai gadījumā
juridisks, ko radījušas mūsu pašu izvēles. Viendzimuma pāru laulības
darbotos tikpat labi kā “tradicionālās”. Un ģimenes arī tiek veidotas
tikpat labi. Tāpēc vislabākais risinājums, manā skatījumā, ir pamainīt
likumu(s) un atzīt vienlīdzīgi arī viendzimuma laulības un
ģimenes.</p>
					</li>
					<li>
						<p>Tāds iedalījums “nepareizajās” un “pareizajās” seksuālās
orientācijās dabā nepastāv. Tas ir reāls (nevis izgudrots) tikai konkrētu
ideoloģiju piekritējiem. Agneses teiktais gan šeit, gan citur ir
pārliecinošs tikai tad, ja, piemēram, jau piekrīti šai ideoloģijai un
nesāc kritiski apdomāt tās saturu vai pārbaudīt tās empīriskos
apgalvojumus.</p>
					</li>
				</ol>
				<hr/>
				<p>Labi, man apnika ķidāt Agnesi Irbi. Visu šo diskusiju, manuprāt, var
novienkāršot līdz diviem jautājumiem:</p>
				<ol type="1">
					<li>
						<p>vai viendzimuma pāru ģimenes ir tikpat labas kā
“tradicionālās”;</p>
					</li>
					<li>
						<p>vai viendzimuma ģimeņu atzīšana par pilnvērtīgām negatīvi ietekmē
demogrāfisko situāciju.</p>
					</li>
				</ol>
				<p>Atbilde uz pirmo jautājumu ir viennozīmīgs “Jā!”. Atsauces:</p>
				<ul>
					<li>
						<p>
							<a href="https://www.apa.org/pi/lgbt/resources/parenting">Par
American Psychological Association 2005. gada ziņojumu “Lesbian and Gay
Parenting”</a>, un <a href="https://www.apa.org/pi/lgbt/resources/parenting-full.pdf">te tas
PDF formātā</a>.</p>
					</li>
					<li>
						<p>
							<a href="https://publications.aap.org/pediatrics/article/131/4/e1374/31926/Promoting-the-Well-Being-of-Children-Whose-Parents">American
Academy of Pediatrics 2013. gada ziņojums “Promoting the Well-Being of
Children Whose Parents Are Gay or Lesbian”, kas atkārtoti apstiprināts
2022. gadā</a>, un <a href="https://watermark.silverchair.com/peds_2013-0377.pdf?token=AQECAHi208BE49Ooan9kkhW_Ercy7Dm3ZL_9Cf3qfKAc485ysgAAAyswggMnBgkqhkiG9w0BBwagggMYMIIDFAIBADCCAw0GCSqGSIb3DQEHATAeBglghkgBZQMEAS4wEQQMmMp5_6OaKag9Ngv_AgEQgIIC3lauso2Z9e2FXAf87wIc1aKeLUhXDuLiXH5_dUm_Q4EcvmUrdpt2KzPkIVorcEulnDc88Z19EH4VgkqmPm0HfiYu3zzO7Mj9vT75uaxq0fI24oed9bPnP5vQy-iezX2Ox6Ml6ADxtxhZ839gxTWW80A0FdXLHb6WRY-o4YJOLXMQDvdOyjYu637wpSGf9BkHxhPOgbAy9pl7O-6hyIHQ1neOzCUgwKo3e-ZPp6WDgQBDFljM4Ew3DCykvKK6wvYoVeRCCfVXIwSfxDs8Y6RPnsCWcfkSqOqBK3XICSQnxT_gNsfgihnomaOl9JPFk5JtI6PMmoCEsCruaIi9iZBTHlfJ83UsXVeERxMCMV_3K8YxjU7eZJR5AtVSDr0npIa_RK3DcUrp_JYd1kIq363ZXvYbfo5O-xYYW8HoVFHLQJWA4cfCItCaGYf0vrZ8DIVmxfihrro0QFnhf_SeIEnCLBfA__0hGQJuTXRyF8EqRI2f4qGYD47Ziz8uyAjXjokS4IT1MqYGAvsW6Yk0Dd_u7JCvYgdeTdWxLpizAOr9aOnk0ft6h4XJJ4MCDvmT5thYslpAXAjocN6IDz_AoP7-y9ZkIZDVD7_HIVZ9o0OpxjoPatynEjv52GhSC2PalzCrsZrheNG6XyGkWtdv2bZPBHzV1mTUYgyLAezte8LyeagWwrff2sxJAWWq_2D7EmEUZ1gjSa4ltcK2I4vH65_SScBRnvvCqkiHq36jykxP078z1z_YTbouzNFKfpPZxwuOHBR8LZDzNqI4rpY9-9a7N6FLbX_PxVq5cVN95bL-n2nAMtV4qMxR8HGjWB4Rt8Fr2GEroymb0diVGo835RBahL2CEI8z_rqManhjt74pePrkgeRrqv6zzKUD6SloqCfFh3d7VFWsBohqdXwPsQShIe4lVyodLmifYu_XQtkgLklS-xzkQk0FNGIp0pbzltedGAmhNPGEZM1zU0BOANFT">te
tas PDF formātā</a>.</p>
					</li>
					<li>
						<p>u.c. (Galu galā, kādam var noderēt arī <a href="https://en.wikipedia.org/wiki/LGBT_parenting">Wikipedia raksts par
LGBT ģimenēm</a>.)</p>
					</li>
				</ul>
				<p>Atbilde uz otro: viendzimuma ģimenes veido mazu daļu no visām
ģimenēm, tāpēc to ietekme uz demogrāfiju ir niecīga - jo sevišķi ņemot
vērā to, ka tās var radīt vai adoptēt bērnus tikpat labi kā
“tradicionālās” un ir tikpat pilnvērtīgas.</p>
			</body>
		</html>